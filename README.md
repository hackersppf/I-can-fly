# I-can-fly
Ένα χειριστήριο προσομοίωσης αιωρόπτερου για εφαρμογές εικονικής πραγματικότητας - A hand gliding simulator controller for VR apps
# Πως επιλέξαμε το θέμα
- Αρχικά μέσα από μια δίωρη ιδεοθύελλα (brainstorming) δημιουργήσαμε τον [εννοιολογικό χάρτη](http://ppf.edu.gr/hackers/archives/153 "εννοιολογικό χάρτη") με τα γενικά θέματα τα οποία μας απασχολούν.
- Στην [επόμενη συνάντηση](http://ppf.edu.gr/hackers/archives/247 "επόμενη συνάντηση") μας, αφού μελετήσαμε τον εννοιολογικό χάρτη και τις πληροφορίες που είχαμε συλλέξει για τα θέματα που είχαν αποτυπωθεί σε αυτόν, ξεκινήσαμε να γράφουμε [ιδέες και προτάσεις](http://ppf.edu.gr/hackers/archives/category/%ce%b9%ce%b4%ce%ad%ce%b5%cf%82-%ce%b3%ce%b9%ce%b1-%ce%ba%ce%b1%cf%84%ce%b1%cf%83%ce%ba%ce%b5%cf%85%ce%ad%cf%82 "ιδέες και προτάσεις").
- Η συγγραφή και ο σχολιασμός ιδεών και προτάσεων διήρκησε τρεις εβδομάδες. Μια από τις δημοφιλείς ιδέες ήταν ένα διασκεδαστικό [παιχνίδι εικονικής πραγματικότητας](http://ppf.edu.gr/hackers/archives/258 "παιχνίδι εικονικής πραγματικότητας").
- Ύστερα από συζητήσεις που έγιναν είτε στην τάξη, είτε διαδικτυακά μέσα από τα σχόλια στον δικτυακό τόπο του Ομίλου μας, καταλήξαμε στην ιδέα να κατασκευάσουμε ένα χειριστήριο για παιχνίδια εικονικής πραγματικότητας το οποίο να προσομοιώνει τον αιωροπτερισμό.
# Αναλυτική περιγραφή
## Τι θέλουμε να πετύχουμε
Σκοπός μας είναι να δημιουργήσουμε ένα απλό και πρωτότυπο χειριστήριο για εφαρμογές εικονικής πραγματικότητας, με το οποίο οι χρήστες να μπορούν να μετακινούνται στον εικονικό τρισδιάστατο χώρο, έχοντας την αίσθηση ότι πετάν με αιωρόπτερο. Θέλουμε η κατασκευή μας να είναι απλή και να μπορεί να χρησιμοποιηθεί εύκολα. Η βασική μας ιδέα είναι να έχουμε ένα πλαστικό σωλήνα, ο οποίος θα περιλαμβάνει ένα γυροσκόπιο και θα στέλνει τα δεδομένα ασύρματα στην συσκευή που είναι το παιχνίδι. Το άτομο που θα παίζει το παιχνίδι θα κρατάει στα χέρια του τον πλαστικό σωλήνα και ανάλογα με την κλίση που θα του δίνει, θα μετακινείται στον τρισδιάστατο χώρο του παιχνιδιού. Επίσης το χειριστήριο θα δίνει και ανατροφοδότηση στον χρήση με μικρές δονήσεις και έναν ανεμιστήρα που θα δημιουργεί την αίσθηση του αέρα.
## Οι βασικές λειτουργίες που θέλουμε να έχει το σύστημα μας είναι οι εξής:
- Το χειριστήριο θα μπορεί να συνδέεται ασύρματα μέσω Bluetooth με κινητές συσκευές.
- Ανάλογα τον τρόπο με τον οποίο θα το κρατάει ο χρήστης, θα μεταφέρει τα δεδομένα από το γυροσκόπιο στην εφαρμογή εικονικής πραγματικότητας, αλλάζοντας την κατεύθυνση, την φορά και την ταχύτητα κίνησης μέσα στο εικονικό περιβάλλον.
- Θα προσπαθεί να εμπλουτίσει την εμπειρία του χρήστη με δυο επιπλέον τρόπους. Θα έχει έναν ανεμιστήρα και δυο κινητήρες δόνησης και ανάλογα με την ταχύτητα μετακίνησης στον εικονικό κόσμο, θα αυξάνει ή θα μειώνει και την ταχύτητα τους.
## Πως σκοπεύουμε να υλοποιήσουμε το σύστημα μας
- Σκεφτόμαστε το βασικό χειριστήριο μας να είναι ένας πλαστικός σωλήνας, έτσι ώστε να κρύψουμε μέσα του όλα τα ηλεκτρονικά στοιχεία.
- Η κεντρική μονάδα του χειριστηρίου μας θα είναι ένα Arduino nano.
- Το χειριστήριο θα συνδέεται μέσω Bluetooth με το κινητό τηλέφωνο, στο οποίο θα υπάρχει η εφαρμογή εικονικής πραγματικότητας και θα βρίσκεται μέσα στην μάσκα VR.
- Επίσης θα περιλαμβάνει ένα γυροσκόπιο, το οποίο θα αντιλαμβάνεται την κλίση με την οποία κρατάει ο χρήστης το χειριστήριο και θα στέλνει τα δεδομένα στην εφαρμογή εικονικής πραγματικότητας, ελέγχοντας έτσι κατεύθυνση, ταχύτητα και φορά κίνησης.
- Για τις δονήσεις, θα ενσωματώσουμε στο χειριστήριο δυο απλούς κινητήρες δόνησης, έναν σε κάθε άκρο του πλαστικού σωλήνα.
- Για την προσομοίωση του αέρα, θα προσαρμόσουμε πάνω στον πλαστικό σωλήνα – χειριστήριο και έναν ανεμιστήρα από παλιό υπολογιστή που έχουμε στο σχολείο.
- Επίσης θέλουμε να χρησιμοποιήσουμε τον τρισδιάστατο εκτυπωτή του Ομίλου για να κατασκευάσουμε κάποια έτοιμα μοντέλα για μάσκες VR, που διανέμονται με ελεύθερες άδειες χρήσης.
- Για την δημιουργία των εφαρμογών εικονικής πραγματικότητας που χρειάζονται για την δοκιμή του χειριστηρίου μας θα πράξουμε ως εξής:
	- Θα αξιοποιήσουμε την εμπειρία των μαθητών του Ομίλου μας που συμμετέχουν για 2η και 3η χρονιά, στην γλώσσα προγραμματισμού Processing για να δημιουργήσουμε μια απλή εφαρμογή VR.
	- Θα αξιοποιήσουμε την εμπειρία του εκπαιδευτικού πληροφορικής του 5ου Δημοτικού Σχολείου Φλώρινας Σωτήρη Γεωργίου για να δημιουργήσουμε μια εφαρμογή VR στο περιβάλλον Unity.
## Λίστα βασικού εξοπλισμού
- 1 x [Arduino Nano](https://www.cableworks.gr/ilektronika/arduino-and-microcontrollers/microcontrollers/compatible-boards/arduino-nano-v3.0-w-atmega328p-oem/ "Arduino Nano") - 4,98 ευρώ.
- 1 x [Bluetooth module HC-05 zs-040](https://www.cableworks.gr/ilektronika/arduino-and-microcontrollers/wireless-communications/hc-05-6-pin-wireless-bluetooth-rf-transceiver-module-for-arduino/ "Bluetooth module HC-05 zs-040") - 7,40 ευρώ.
- 1 x [MPU-6050 3 Axis Gyroscope + Accelerometer Module](https://www.cableworks.gr/ilektronika/arduino-and-microcontrollers/sensors/tilt/mpu-6050-3-axis-gyroscope-accelerometer-module-for-arduino-gy-521/ "MPU-6050 3 Axis Gyroscope + Accelerometer Module") - 4,80 ευρώ
- 1 x [IIC I2C Bi-Directional Logic Level Converter Module](https://www.cableworks.gr/ilektronika/arduino-and-microcontrollers/modules/converter/iic-i2c-bi-directional-logic-level-converter-module-5v-to-3.3v-for-arduino/ "IIC I2C Bi-Directional Logic Level Converter Module") - 1,25 ευρώ
- 2 x [DC 3V 12MM x 3.4MM Micro Motor - Coin Flat Vibrating Motor](https://www.cableworks.gr/ilektronika/arduino-and-microcontrollers/motors/dc/dc-3v-12mm-x-3.4mm-micro-motor-coin-flat-vibrating-motor/ "DC 3V 12MM x 3.4MM Micro Motor - Coin Flat Vibrating Motor") - 1,98 ευρώ
- 1 X [Google Cardboard VR Glasses](http://mrdigital.gr/%CF%80%CF%81%CE%BF%CF%8A%CF%8C%CE%BD/diy-virtual-reality-3d-cardboard-%CE%B3%CF%85%CE%B1%CE%BB%CE%B9%CE%AC-%CE%B3%CE%B9%CE%B1-%CE%B5%CF%86%CE%B1%CF%81%CE%BC%CE%BF%CE%B3%CE%AD%CF%82-google-iblue/ "Google Cardboard VR Glasses") - 4,15 ευρώ
- **Σύνολο: 24,56 ευρώ**
## Πρόχειρο σχέδιο κατασκευής
![](https://github.com/hackersppf/I-can-fly/blob/master/I%20can%20fly%20-%20%CF%80%CF%81%CE%BF%CF%83%CF%87%CE%AD%CE%B4%CE%B9%CE%BF.png)
